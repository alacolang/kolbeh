![no-animate](http://192.168.43.46:8000/static/images/age-coping.png "")

# کمک به سازگاری کودکان و نوجوانان

اطلاعات مربوط به ویروس کرونا به سرعت دچار تغییرات اساسی می‌شود و هر چند روز شاهد تأیید و یا تکذیب جزئیات زیادی هستیم و همین موضوع پرسش‌های بیشتری را در ذهن کودکان و نوجوانان مطرح می‌کند.
در این میان اولین اولویت‌ خانواده‌ها، محافظت و مراقبت از خانواده و کودکان خواهد بود.
داشتن اطلاعات حیاتی در مورد شرایط و آماده بودن برای هر گونه اتفاق می‌تواند به کاهش اضطراب، ایجاد آرامش و جلوگیری از هرگونه رفتار حساب نشده کمک کند.

کودکان ممکن است بسته به سن‌شان واکنش‌های متفاوتی را به بحران نشان دهند. برای کمک به آن‌ها برای انطباق بهتر روش‌های زیر پیشنهاد می‌شود.

![pre-school](http://192.168.43.46:8000/static/images/preschool.png "سنین پیش دبستان")

## سنین پیش دبستان

### انواع واکنش‌ها:

- ترس از تنها ماندن و خواب‌های ترسناک
- مشکلات گفتاری ناشی از استرس
- از دست دادن کنترل ادرار و مدفوع
- بی اشتهایی یا امتناع از غذا خوردن
- افزایش بدخلقی، غر زدن و چسبندگی بیشتر به والدین

### چطور می‌توان کمک کرد؟

- کمک به حفظ آرامش خود و کودک.
- اطمینان خاطر دادن کلامی و  فیزیکی و نادیده گرفتن واکنش‌های کودک.
- تشویق کودک برای توضیح افکار و احساسات از طریق بازی، قصه گویی و اجرای نمایش.
- برای خواب او به نحوی دیگر برنامه‌ریزی کنید و فعالیت‌هایی که به آرام‌سازی و انحراف فکر کودک منجر می‌شود را قبل از خواب - اجرا کنید. مثل بازی‌های دست جمعی و یا نرمش‌های کششی.
- کارهای روزمره را بطور مرتب اجرا کنید (مثل غذا خوردن با یکدیگر) همچنین سعی کنید روزمرگی‌های بیشتری ایجاد کنید.
- جلوگیری از مواجهه با اخبار و اطلاعاتی که برای کودک قابل درک نیست.

![no-animate](http://192.168.43.46:8000/static/images/school.png "سن مدرسه (۶-۱۲ سال)")

## سن مدرسه (۶-۱۲ سال)

### انواع واکنش‌ها:

- تحریک پذیری، گله و شکایت مداوم و رفتارهای پرخاشگرانه
- وابستگی به والدین و کابوس‌های شبانه
- مشکلات اشتها (پرخوری عصبی و کم خوری) و خواب (پر خوابی و یا کم خوابی)
- علائم بدنی همچون سردرد و معده درد
- از دست دادن علاقه به بازی‌ها یا صحبت با همسالان
- رقابت با افراد خانواده برای جلب توجه والدین
- فراموشی بیش از حد در مورد وظایف محول شده و یا اطلاعاتی که به تازگی آموخته است

### چطور می‌توان کمک کرد؟

- حفظ آرامش، صبر و تحمل در برابر کودک و دادن اطمینان خاطر به وی.
- ایجاد جلساتی برای بازی و تماس برقرار کردن با دوستان از طریق تلفن و یا اینترنت.
- ورزش‌ های منظم و کششی.
- درگیر شدن با مسائل آموزشی همچون کتاب‌های درسی و سایر فعالیت های آموزشی در یک ساعت مشخص و عدم تغییر ساعت در طول روز.
- مشارکت در کارهای خانه و محول کردن مسئولیت برای کارهای روزانه.
- محدودیت‌ کردن برخی فعالیت ها مثل بازی های کامپیوتری طولانی مدت. اما تعداد آنها باید محدود باشد و یادآوری آنها به آرامی صورت گیرد.
- بطور مداوم قوانین جدید وضع نکنید.

- بحث در مورد شرایط مربوط به کرونا و کمک به پرسشگری. آنچه در خانواده و در جامعه برای بهبود شرایط انجام شده را به کودک  یادآوری کنید.
- به بیان احساسات از طریق بازی‌های نمایشی و مباحثه تأیید کنید.
- ایده‌هایی را برای بهبود سلامت جسمی، هیجانی، رفتاری و حفظ روال های روزمره فراهم کنید.
- از کودک بخواهید سرگرمی‌های دست جمعی پیدا و پیشنهاد دهد تا در کنار یکدیگر آنها را انجام دهید.
- مواجهه با رسانه‌ها را به حداقل برسانید.
- اجازه دهید راجع به آنچه دیده یا شنیده‌اند حرف بزنند.
- به برچسب زدن و تبعیض‌هایی که اتفاق می‌افتد (چه برای خود کودک و چه دیگران) اشاره کنید و اطلاعات غلط را اصلاح کنید. برای - کودک مشخص کنید که حفظ فاصله در شرایط کنونی به معنای طرد شدن نیست.
- راهبردهای مختلف مقابله با بحران را توضیح دهید.

![نوجوانی (۱۱-۱۸ سال)](http://192.168.43.46:8000/static/images/highschool.png "نوجوانی (۱۱-۱۸ سال)")

## نوجوانی (۱۱-۱۸ سال)

### انواع واکنش‌ها:

- نشانه‌های جسمی  همچون جوش های پوستی و یا سردرد
- اختلال خواب و اشتها
- تحریک پذیری، بی‌حسی و کاهش انرژی
- اهمیت ندادن به رعایت بهداشت و اقدام های پیشگیرانه
- دوری کردن از همسالان و افراد مورد علاقه
- نگرانی در مورد برچسب بیماری
- اجتناب از مدرسه برای دوران بعد از قرنطینه

### چطور می‌توان کمک کرد؟

- حفظ آرامش، صبر و تحمل و  اطمینان بخشی به نوجوان.
- تشویق و پیگیری انجام روال های روزمره.
- تشویق (و نه تحمیل!) بیان احساسات نسبت به شرایط با همسالان و خانواده.
- تسهیل حفظ ارتباط با دوستان و اقوام از طریق تلفن و اینترنت.
- ایجاد حس مسئولیت در کارهای خانه و ایجاد فضای همکاری در فعالیت های روزمره. مثل کمک به - خواهر و برادر کوچک و تشویق برای ایجاد ایده‌های جدید برای رعایت بهداشت روانی و جسمی.
- کاهش مواجهه با رسانه از طریق محدود کردن زمان مواجهه با اخبار و درخواست برای بحث در - مورد شنیده‌ها و دیده‌ها.
- بحث در مورد نگرانی ها، برچسب ها، تعصب‌ها و بی‌عدالتی‌هایی که ممکن است در جامعه با آن - مواجه باشند و به نوعی نوجوان با آن درگیری ذهنی داشته باشد.
- اجتناب از بیان اغراق آمیز مشکلات و معضلات خانوادگی و اجتماعی.
